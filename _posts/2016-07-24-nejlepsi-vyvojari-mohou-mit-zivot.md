---
layout: post
title:  "Nejlepší vývojáři mohou mít kromě programování i normalní život"
subtitle: "Překlad článku `Top developers can have a life outside coding`"
date: 2016-07-24 16:57:51
tags:
- Ze života
- Programování
---

V naší brandži míříme do nebezpečného místa, ve kterém pouze neočekáváme, ale vyžadujeme, aby lidé pracovali i po práci.

Přehlížení uchazečů o práci, protože nepřispívají do open-source projektů; rozhodování se koho vyhodit na základě toho zdali má nebo nemá svůj vlastní *pet* projekt; očekávání od zaměstnanců, aby byli stále v obraze s nejnovějšími technologiemi, frameworky a jazyky pouze jejich zásluhou.

## Problém
Tato situace nastává, protože **přesvědčení, že pouze lidé, kteří programují (zadarmo) po práci jsou horliví a/nebo dobří vývojáři**, se stalo prakticky standardem.

Ve skutečnosti je to ale takto:

- Pouze **velmi specifická demografická skupina** si může dovolit pracovat zadarmo po práci.
- Je v zájmu společností, aby se jejich zaměstnanci stále učili a byli v obraze. Společnosti by měly poskytovat k tomuto prostředky.
- Jsou zde skvělí vývojáří, kteří mají normální život když nejsou v práci.
- Jsou zde skvělí vývojáři, kteří mají povinnosti když nejsou v práci.
- Jsou zde skvělí vývojáři, kteří se nenaučili programovat když měli 12 let.

Život běží. Lidé potkávají další lidi, kteří se stanou jejich partnery. Lidé mají děti. Lidé tvoří rodiny. **Vývojáři *jsou* lidé**.

Jeden by si mohl myslet, že mít děti nebo rodinu je volba. I kdybychom předpokládali, že je to pravda (ve skutečnosti není), **život stále běží**. Rodič zestárne a potřebuje každodenní péči. Může se vám vyvinout duševní choroba, např. deprese, a nemáte žádnou energii po dlouhém dni v práci ještě dále pracovat. Můžete být součástí dopravní nehody a potřebujete být jeden rok, 2 hodiny denně, na rehabilitaci.

Kdo si může dovolit neustále programovat po 8 hodinovém pracovním dni stráveném programoávním? Kdo se neunaví open-source komunitou? **20 letý běloch bez žádných povinností** a/nebo s dostatkem příjmů, aby si mohl "koupit" více volného času (např. chůvou, uklízečkou, kvalitní zdravotní péčí, vlastním autem do práce, atd.)

A toto vede k otázce...

## Jak mohu být dobrým programátorem aniž bych programoval 24/7?

Za prvé, musíme si uvědomit, že pracujeme nejlépe když jsme šťastní a nejsme ve stresu.

Useknutí potřebného spánku, abychom nastudovali knížku? Špatný nápad. Spánek je nejdůležitější pro vaše zdraví (a výkonnost!) a nedostatek spánku si vybere svou daň.

Přehlížení vašeho partnera a dětí, abyste pracovali na svém vlastním *pet* projektu? To jako vážně? Je opravdu vlastní projekt důležitjěší než vidět vaše děti růst nebo sdílet váš život s lidmi, které milujete?

Zničení vašeho společenského života, zanechání všech vašich koníčků, vykášlání se na cvičení jenom abychom přispěli do open-source projektu? Udělá vás to dlouhodobě šťastným?

Takže co můžeme dělat?

Co jsem dělala doposud bylo **využití naplno mých pracovních hodin**: párové programování s kolegy, čtení kódu od ostatních, ptaní se na hodně otázek, odpovídání na hodně otázek, kritika kódu, atd.

**Požádejte svého zaměstnavatele, aby zaplatil konferenci** a dal vám prostor zúčastnit se jí. Pokud je vaše společnost malá a nemá dostatek financí, můžete poprosit o navštěvování místních workshopů, setkání, atd. Jak jsem již řekla, je to v jejich zájmu, aby jejich zaměstnaci byli v obraze. Pokud vám toto neumožní, znamenáto, že si myslí, že jsou zaměstnanci jednorázoví a jednoduše zaměnitelní, takže byste možná měli hledat novou práci.

Můžete číst technické knížky nebo články na blozích během přestávky na oběd nebo když cestujete do práce. Můžete vyzkoušet nové technologie nebo jazyky když potřebujete vyvinout malý nástroj, který vám s něčím pomůže, nebo prototyp. Nebojte se vyzkoušet nové věci!

**Neciťte se provinile, že máte jiné koníčky** mimo kódování. Trávení času při jiných aktivitách, nebo cvičení, vám zlepší náladu, přibyde vám energie a kreativity – v krátkosti, budete lepším vývojářem.

A pokud se vám podaří najít si trochu volného času pro programování, snažte se z něho dostat co nejvíc. Co mi velmi pomohlo bylo **dát si jasný časový limit, který strávím na mém projektu**. Může to být třeba *game jam* víkend nebo něco, co si sami sobě řeknete: "Strávím nad tímto 20 hodin". Jasně stanoveným termínem něco dokončíte a: velmi vám to posílí morálku, budete mít možnost to publikovat online nebo v obchodě, a vaše CV bude více působivé.

Původní článek naleznete na [http://www.belenalbeza.com/](http://www.belenalbeza.com/top-developers-can-have-a-life-outside-coding/).
Autorka tohoto článku je programátorkou ve společnosti Mozzila. Můžete ji kontaktovat na Twitteru [@ladybenko](https://twitter.com/ladybenko)

## Poznámky překladatele
- I když je celý článek prakticky zaměřený na IT brandž a vývojáře, osobně si myslím, že tento trend se v dnešní době přenáší do dalších oborů. Ať už se jedná o účetní nebo doktory. Budu rád za jakékoliv připomínky od lidí s jiných oblastí.
- S těmi přestávkami na oběd a čtení technických knížek nesouhlasím. Člověk by si měl udělat prostor jenom pro sebe a vnímat, že do sebe vůbec něco dává a přesně na to ta obědová pauza je. Vypnout na chvíli od programování a myslet na něco jiného.
